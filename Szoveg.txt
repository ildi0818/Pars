Pars Krisztián
kalapácsvető

Sportpályafutása
Pars Krisztián középiskolásként ismerkedett meg a kalapácsvetéssel. A szentgotthárdi fiú, a szintén innen származó Gécsek Tibor példája nyomán a Szombathelyi DOBÓ SE-ben kezdett el sportolni. Gécsek szlovén családból származik, hasonlóan Parsnak is vannak anyai ágról szlovén gyökerei. Edzője kezdetektől fogva a világhírű mesteredző, Németh Pál volt. 1999-ben, a lengyelországi Bydgoszczban 17 évesen ifjúsági világbajnokságot nyert. A 2000-es junior vb-t műtétje miatt hagyta ki. 2001 júniusában magyar junior rekordot dobott. Egy hónap múlva junior Európa-bajnokságot nyert Grosettóban. Ebben az évben, 2001 szeptemberében Szombathelyen a junior világcsúcsot is sikerült megjavítania 81,35 méteres dobásával. Ezt a rekordját 2006 júliusában tudta csak megjavítani az orosz Jevgenyij Ajdamirov. 2003-ban Bydgoszczban U23 Európa-bajnok lett.

2008 júliusában a szezon addigi legjobb eredményével győzött, majd 80 méteren felüli eredménnyel nyert Görögországban és az ob-n is. A pekingi olimpiára már éremesélyesként érkezett, és a selejtezőből egyedüliként 80 méter fölé jutva, a legjobb eredménnyel jutott a döntőbe. A döntőben azonban nem tudott akkorát javulni, mint ellenfelei, és 80,96 méteres eredményével a 4. helyet szerezte meg. A második helyen végzett fehérorosz Vadzim Dzevjatovszkit, illetve a szintén fehérorosz harmadik helyezett Ivan Cihant doppingvétség miatt kizárták, így úgy nézett ki, hogy ezüstérmet kap. 2010 júniusában a Nemzetközi Sportdöntőbíróság elfogadta a fehéroroszok fellebbezését, és nekik ítélte az érmeket. 2009 januárjában mestere, szinte második apja, Németh Pál váratlanul elhunyt. Edzéseinek irányítást a mesteredző fia, az 1999-es vb-ezüstérmes kalapácsvető, Németh Zsolt vette át. A 2009-es berlini vb-re esélyesként érkezett, addig minden versenyt megnyert, de Berlinben lecsúszva a dobogóról, a 4. helyen végzett. A 2010-es barcelonai Eb-n megszerezte élete első felnőtt nemzetközi érmét, egy bronzot. 2011 májusában teljesítette az olimpiai kiküldetési szintet. A tegui világbajnokságon kitűnő versenyzéssel, 81,18 méterrel végzett, hat centivel maradt el a győztes Murofusi Kódzsitól, így ezüstérmes lett. 2011 szeptemberében 81,89 métert dobott Szombathelyen, mellyel az év végi világranglista első helyén zárt.

2012 áprilisában 81,16 méteres dobással kezdte a versenyszezont Szombathelyen. Május végén Ostravában 82,28 métert ért el. Az Európa-bajnokságon első helyen jutott tovább a selejtezőből, és a fináléban magabiztosan nyert. A győzelemhez a leggyengébb érvényes kísérlete is elegendő lett volna. A londoni olimpiai játékokon a selejtezőből 79,37 méterrel első helyen került a döntőbe, majd ott 80,59 méteres dobással aranyérmet nyert.

******** fénykép helye *******

Díjai, elismerései
Magyar Köztársasági Bronz Érdemkereszt (2004)
Az év magyar atlétája (2007, 2008, 2009, 2011, 2012, 2013)
A Magyar Köztársasági Érdemrend lovagkeresztje (2008)
Hazáért kitüntetés (2012)
A Magyar Érdemrend tisztikeresztje (2012)

Felnőtt világversenyeken szerzett érmei

Olimpiai játékok
2012, London arany
Világbajnokság
2011, Tegu ezüst
2013, Moszkva ezüst
Európa bajnokság
2010, Barcelona bronz
2012, Helsinki arany
2014, Zürich arany


A szöveg forrása: Wikipedia
********A Wikipedia szóra legyen hiperhivatkozás a következő címre: http://hu.wikipedia.org/wiki/Pars_Krisztián
